---
layout: post
author: zythepsary
title: Թայվայն Պետութիւն՝ ասիական խոհանոց
categories:
- ասիական
image: https://scontent.fevn2-1.fna.fbcdn.net/v/t1.0-9/52863956_1739923809442940_3574221661462855680_o.jpg?_nc_cat=107&_nc_oc=AQmFklz_-bN1cJz4URTJv7Fjh0KKaR6Z4HmjbpHD0rJpn6W49Dt-ws5tV_gvQdIS2ZM&_nc_ht=scontent.fevn2-1.fna&oh=f458ae56394c452446510b9a705822ed&oe=5E8C84B2
rating: "4.5"
hidden: false
featured: true

---
Թայվայն Պետութիւնն ամենաբարւոք ասիական խորտկարան է, ըստ իս՝ գերադասելին Հայաստանում։ Հաճելի ձեւաւորմամբ եւ ներյատուկ մթնոլորտով այս վայրում հնարաւոր է ճաշակել ազգի-ազգի՝ համասիական բազմապիսի կերակրատեսակներ։ Այն գտնուում է [Հիւսիսային պողոտայ 10/1](https://www.google.com/maps/place/Thaiwine+Republic/@40.1809953,44.512479,17z/data=!3m1!4b1!4m5!3m4!1s0x406abddb757781a1:0x5e82700c46f29aa1!8m2!3d40.1809953!4d44.5146677 "Գուգլ քարտէսներ") հացէում։

Թէպէտ եւ ասիական խոհանոցի հանդէպ մեծ սէր եւ հակում չունեմ, սակայն այստեղ փորձածս բոլոր ուտեստները իւրովսանն ախորժելի էին։

![](/uploads/PicsArt_05-18-12.32.00.png)Յատկապէս հաւանել եմ հաւի սաթայն ու հնդկընկոյզով հաւը։ Դիմ սամ զամբիւղն արժէ փորձել եւ ծանօթալ մեզ քաջածանօթ խինկալու չինական եւ երփնաւոր համարժէքին։ Թոմ եամ գունգն ինձ համար նորութիւն էր\` համային անակնկալ։ Փադերը փոքր ի շատէ հետաքրքրական ն, թեեւ ամէնից սովորական։

Մեծ խմբերի (5 եւ աւելի անձանց) համար յարմար եւ «հաւէս» է ներսի սենեակի կլոր սեղանը, որը կարծեմ հարկ է կանխաւ ամրագրել։

Սպասարկումն ընդհանուր առմամբ շատ լաւ էր, աշխատակազմն՝ աշխոյժ եւ բարեհամբոյր։

Անսպասելի չէր, որ որպէս [Գինու Պետութեան](https://www.facebook.com/winerepublicyerevan "Գինու Պետութիւն") մասնաճեւղ, Թայվայնում առկայ էր գինիների լայն տեսականի։ «Լաւ գինիներից» մեզ առաջարկեցին «Զորահ Կարասի», որը նախկինում չէինք փորձել, բայց առաջին տպաւորութեամբ՝ մեր փորձած ամենաիւրայատուկ հայկական ապրանքանշային գինիներից էր։

Հետաքրքրական երեկոյեան հաւաքոյթի համար պատշաճ է եւ առաջարկելի։ Ունեն նաեւ նախաճաշի [ցուցակ](https://www.facebook.com/pg/ThaiwineRepublic/menu/ "Ճաշացուցակ"){:target="_blank"}, որից դեռ չեմ հասցրել օգտուել։

Հեռախօսահամար՝ [055 001 001](tel:+37455001001)  
Կայք՝ [facebook.com/ThaiwineRepublic](https://www.facebook.com/ThaiwineRepublic "Thaiwine Republic"){:target="_blank"}