---
layout: post
author: mutabor
title: Քրամբս սրճարան
categories:
- սրճարան
image: ''
rating: 
featured: false
hidden: false

---
«ՔՐԱՄԲՍ» սրճարանը իր այցելուներին է գրաւում համեղ հացաբուլկեղէնով ու անմիջական-ընկերական մթնոլորտով: Այս վայրի մասին լսել էի դեռեւս անցեալ տարի և գնացել իրենց աւանդական տաք շոկոլադը ճաշակելու: Սրճարանը կարելի է գտնել 2 հասցէներում՝ Մաշտոցի պող., 37 շենք ու Բայրոնի փող., 6 շենք: Ես այցելել եմ Սարեանի այգուն հանդիպակաց գտնուող սրճարանը և այլևս կը խոսեմ վերջինիս մասին: Պարտքս եմ համարում նկարագրել նեցուկ սրահում տեղ գտած ձեռքի աշխատանքները՝ պատերին կախուած հեղինակային կտաւները, պահարաններին դրուած քանդակները ու իրենց իւօրինակ սպասքը : Ճաշացանկը հարուստ է թե քաղցրեղէնով (էկլերներ, տաղտեր, չիզքեյքներ), եւ թե տարատեսակ խորտիկներով՝ ունեն սենդւիչներ, նաեւ բուսակերական, աղցաններ ու բեյգլներ: Ըմպելիքներից նախընտրում եմ նարնջով, կոճապղպեղով ու մեղրով թէյը, ունեն նաև տնական լիմոնադ, թարմ հիւթեր ու կաթնային կոկտեյլներ: Սրահը ցերէկային ժամերին կիսադատարկ է, երէկոյան աւելի կյանքով լի: Հարմար է ինչպէս ընկերական փոքր հաւաքույթների, այնպէս էլ համակարգչով աշխատելու համար : Գնային առումով գրաւում է միջին միջակայքը, աշխատանքային ժամերը ճկուն են, գործում է առաւոտեան 8:30-ից մինչեւ ուշ երէկոյան 12:00: Մեկնաբանութիւններում, կարող էք թողնել Ձեր հաւանած ուտեստները, գտած թերութիւնները , կամ այն թեմաները որոնց վերաբերեալ կուզենայիք մեզ մոտ կարդալ: